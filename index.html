<html>
  <head>
  </head>
  <body>
    
    <h1> Ferrero</1>
    <p>Nel 1942 Pietro Ferrero apre un laboratorio per i dolci ad Alba, cominciando a perfezionare la crema gianduia inventata a Torino ad inizio '800, che utilizzava le nocciole. Nel 1946 Pietro, ispirandosi al Gianduiot ,inventa una crema a base di nocciole e la chiama Pasta Gianduja e poi associandola al famoso cioccolatino torinese da cui prese l'idea di introdurre le nocciole. Si trattava di un impasto di crema in carta stagnola che si poteva facilmente trasportare per essere tagliato e spalmato sul pane. Ne produsse una piccola quantità da vendere ai negozianti di Alba, riscuotendo un enorme e inatteso successo dai consumatori.Il prodotto era apprezzato ed economico: la richiesta era talmente alta che una produzione artigianale non era più possibile. In quello stesso anno nasce l'azienda Ferrero, la quale dovette subito incrementare il livello di produzione e assumere nuovi lavoratori. La conduzione è familiare e, Giovanni Ferrero, il fratello minore di Pietro, si assume l'onere di organizzare la vendita dei prodotti.Nel settembre del 1948 un'alluvione allaga lo stabilimento che rimane isolato. l 2 marzo del 1949 avviene il primo lutto in azienda: muore Pietro Ferrero.Nel 1950 entra ufficialmente in azienda Giovanni che diventa socio della Società in nome collettivo P. Ferrero & C. di Cillario Piera vedova Ferrero e Ferrero Michele. Nel 1956 la Ferrero apre il primo stabilimento estero, a Stadtallendorf, a 150 km da Francoforte in Germania. Il prodotto principale è la Creamalba e successivamente vi sarà prodotto il cioccolatino Mon chéri.Nell'ottobre del 1957 muore Giovanni Ferrero e di conseguenza la responsabilità del gruppo passa a Michele Ferrero, il figlio. La vedova, Ottavia Amerio, per qualche tempo ancora rimane socia in azienda. Intanto l'azienda si espande e nel 1960 apre il secondo stabilimento italiano a Pozzuolo Martesana, in provincia di Milano.  </p>
